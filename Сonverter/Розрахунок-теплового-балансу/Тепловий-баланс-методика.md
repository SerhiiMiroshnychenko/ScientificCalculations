
## 5.4 Розрахунок теплового балансу плавки (до розкислення)

У цьому підрозділі наведені рівняння, що містять величини теплоємності і тепломісткості матеріалів, що беруть участь в плавці, та теплові ефекти хімічних реакцій, значення яких взяті з робіт \[1-6].

### 5.4.1 Надходження тепла

**Вносять рідкий чавун (фізичне тепло чавуну):**

$$Q_{чав} = M_{чав} \cdot (61.9 + 0.88 \cdot t_{чав}), \text{ кДж}.$$

**(5.62)**

**Вносять міксерний шлак:**

$$Q_{м.ш} = M_{м.ш} \cdot \frac{a}{100} \cdot (1.53 \cdot t_{м.ш} - 710), \text{ кДж}.$$

**(5.63)**

**Вносять окислення домішок металошихти:**

$$Q_{дом} = [11680 \cdot (1 - \alpha) + 35300 \cdot \alpha] \cdot (C_{мет.ш} - 0.01 \cdot M_{ст} \cdot C_{пов}) +$$$$+ 26930 Si_{мет.ш} + 7035 \cdot (Mn_{мет.ш} - 0.01 \cdot M_{ст} \cdot Mn_{пов}) +$$$$+ 19755 \cdot (P_{мет.ш} - 0.01 \cdot M_{ст} \cdot P_{пов}), \text{ кДж}.$$

**(5.64)**

---

**Вносять окислення заліза, що переходить в шлак і пил:**

$$Q_{Fe} = 0.01 \cdot M_{шл} \cdot [3600 \cdot (FeO) + 5110 \cdot (Fe_2O_3) + 5110 \cdot \chi], \text{ кДж}.$$

**(5.65)**

**Вносять тепло шлакоутворення:**

$$Q_{шл.утв} = 0.01 \cdot M_{шл} \cdot [2300 \cdot (SiO_2) + 4886 \cdot (P_2O_5)], \text{ кДж}.$$

**(5.66)**

**Загальне надходження тепла дорівнює:**

$$Q_{надх} = Q_{чав} + Q_{м.ш} + Q_{дом} + Q_{Fe} + Q_{шл.утв}, \text{ кДж}.$$

**(5.67)**

### 5.4.2 Витрата тепла

**Уносить рідка сталь:**

$$Q_{ст} = M_{ст} \cdot (54.8 + 0.84 \cdot t_{ст}), \text{ кДж}.$$

**(5.68)**

**Уносить шлак:**

$$Q_{шл} = M_{шл} \cdot (2.09 \cdot t_{шл} - 1380), \text{ кДж}.$$

**(5.69)**

Кількість тепла, що уносять конвертерні гази, розраховують з рівняння (4.5) спочатку окремо для кожного газу з урахуванням коефіцієнтів для розрахунку їх теплоємності (див. таблицю І.2), а потім знаходять їх суму. Інтегруючи рівняння (4.5) отримуємо:

---
$$Q_{г.і} = 41868 \cdot V_{г.і} \cdot \frac{a(T_{ст} - T_{чав}) + b(T_{ст}^2 - T_{чав}^2) - c(\frac{1}{T_{ст}} - \frac{1}{T_{чав}})}{22.4}, \text{ кДж}.$$

**(5.70)**

де:
$V_{г.і}$ - об'єм і-го газу розрахований у п. 5.2.11 (див. табл. 5.9), м³;
$a, b, c$ - коефіцієнти для визначення теплоємності газів, кДж/(моль⋅К).

**Загальна кількість тепла, яку уносять конвертерні гази:**

$$Q_г = \sum Q_{г.і}, \text{ кДж}.$$

**(5.71)**

**Тепло, що витрачається на дисоціацію оксидів заліза шихти:**

$$Q_{окис}^{Fe} = 3600 \cdot 0.01 \cdot (\frac{a}{100} \cdot M_{чав} \cdot FeO_{м.ш} + \frac{c}{100} \cdot M_{м.бр} \cdot FeO_{ок}) +$$$$+ 5110 \cdot 0.01 \cdot (M_{фут} \cdot Fe_2O_3_{фут} + \frac{c}{100} \cdot M_{м.бр} \cdot Fe_2O_3_{ок}), \text{ кДж}.$$

**(5.72)**

**Тепло, що витрачається на дисоціацію карбонату кальцію вапна:**

$$Q_{окис}^{CaCO_3} = 4040 \cdot 0.01 \cdot M_{вап} \cdot CO_{2_{вап}}, \text{ кДж}.$$

**(5.73)**

де:
$4040$ - теплота дисоціації карбонату кальцію, кДж/кг.

**Уносить пил:**

$$Q_{пил} = \chi \cdot (23.05 + 0.69 \cdot \frac{t_{чав} + t_{ст}}{2}), \text{ кДж}.$$

**(5.74)**

**Уносять викиди металу, корольки металу в шлаку і виплески:**

$$Q_{в.к.в} = (\Delta Fe_{втр} - \chi) \cdot (54.9 + 0.838 \cdot t_{ст}), \text{ кДж}.$$

**(5.75)**

### 5.4.3 Теплові втрати

Теплові втрати конвертера включають втрати теплоти через футерівку й кожух конвертера, на нагрівання активного\* шару футерівки після простоїв, випромінюванням через горловину конвертера, на нагрів охолоджуючої фурму води, а також на нагрівання кисню, що вдувається. Більшість з перерахованих видів теплових втрат конвертера є відносно постійними й у ході кампанії конвертера не змінюються. До таких належать втрати випромінюванням через горловину конвертера, на нагрів охолоджуючої фурму води, а також на нагрівання кисню, що вдувається.

Зношення футерівки конвертера послаблює його теплоізоляцію від навколишнього середовища, що призводить до збільшення втрати теплоти через футерівку й кожух конвертера, на нагрівання активного шару футерівки після простоїв. Зокрема втрати теплоти через футерівку й кожух конвертера наприкінці кампанії конвертера можуть збільшитися у понад 3 рази, а на нагрів активного шару футерівки - на 40 % у порівнянні із початком кампанії. Розрахуємо кожну теплову статтю теплових втрат конвертера для початку кампанії конвертера.

Враховуючи наведене вище, а також те, що теплові втрати конвертера в значній мірі залежать від ємності конвертера, розрахунок їх точної величини можливий лише із прив'язкою до конкретного періоду кампанії конвертера заданої ємності. У нашому випадку, коли розрахунок здійснюється на 100 кг металошихти, величинами теплових втрат доцільно задатися довільно. За свідченням авторів роботи \[1] величина загальних теплових втрат конвертера становить в залежності від його садки 1,5...12 % від загального надходження.

\* внутрішній шар футерівки, який під час простою конвертера охолоджується й потім знову нагрівається впродовж плавки.

тепла на процес. У таблиці 5.14 наведені величини теплових втрат розраховані для конвертерів ємністю 59 і 350 т.

**Таблиця 5.14**

**Теплові втрати конвертерів різної ємності, % від надходження тепла на процес**

| Стаття теплових втрат                      | Ємність конвертера, т |
| :--------------------------------------- | :-------------------: |
|                                          |       59 \[6]       |       350 \[7]       |
| Через футерівку й кожух конвертера         |     0,87...2,72     |      0,37...0,80      |
| Нагрівання активного шару футерівки      |     0,96...1,28     |      1,86...2,70      |
| Випромінювання через горловину конвертера |         4,05          |      0,72...0,81      |
| Нагрівання охолоджуючої фурму води       |         2,56          |      0,88...0,98      |
| Нагрівання кисню                          |         0,52          |      0,44...0,49      |
| **Всього:** |    **8,96...11,13** |     **4,27...5,78** |

Тоді абсолютні загальні теплові втрати конвертера

$$Q_{втр} = 0.01 \cdot Q_{надх} \cdot 5\%, \text{ кДж},$$

**(5.76)**

де $5\%$ - відносні теплові втрати конвертера, які можуть бути прийняті на власний розсуд з таблиці 5.14.

**Загальна витрата тепла складає:**

$$Q_{витр} = Q_{ст} + Q_{шл} + Q_{г} + Q_{окис}^{Fe} + Q_{окис}^{CaCO_3} + Q_{пил} + Q_{в.к.в} + Q_{втр}, \text{ кДж}.$$

**(5.77)**

Результати розрахунку заносять у таблицю 5.15.

## 5.5 Розрахунок коригуючих добавок

Коригуючі операції здійснюють, якщо різниця між надходженням і витратою тепла перевищує 0,5...0,8 %, що відповідає відхиленню фізичної температури сталі від середньозаданої на ± 10...15 °С.

У студентських роботах розрахунок коригуючих добавок необхідно виконувати у будь-якому випадку незалежно від величини різниці між приходом і витратою тепла.

Надлишок\* тепла $\Delta Q$ складає:

$$\Delta Q = Q_{надх} - Q_{витр}, \text{ кДж},$$

**(5.78)**

\* Якщо результат розрахунку є від'ємним, то говорять про дефіцит тепла на процес.

або

$$\Delta Q' = \frac{\Delta Q}{Q_{надх}} \cdot 100\%, \text{ % від надходження тепла}.$$

**(5.79)**

**Таблиця 5.15**

**Приклад матеріальний баланс киснево-конвертерної плавки (до розкислення)**

| НАДІЙШЛО                                 | Величина, кДж |   %   | ОТРИМАНО                                     | Величина, кДж |   %   |
| :--------------------------------------- | :------------: | :---: | :------------------------------------------- | :------------: | :---: |
| Рідкий чавун $Q_{чав}$                   |     92171      |  50,2 | Рідка сталь $Q_{ст}$                         |    123918      |  65,9 |
| Міксерний шлак $Q_{м.ш}$                 |      1822      |   1,0 | Шлак $Q_{шл}$                                |     28818      |  15,3 |
| Окислення домішок металошихти $Q_{дом}$ |     73818      |  40,2 | Конвертерні гази $Q_г$                       |     15565      |   8,3 |
| Окислення заліза $Q_{Fe}$                 |     10453      |   5,7 | Дисоціація оксидів заліза шихти $Q_{окис}^{Fe}$ |      1342      |   0,7 |
| Тепло шлакоутворення $Q_{шл.утв}$         |      5427      |   3,0 | Дисоціація карбонату кальцію $Q_{окис}^{CaCO_3}$ |      3341      |   1,8 |
|                                          |                |       | Пил $Q_{пил}$                                |      1270      |   0,7 |
|                                          |                |       | Викиди металу, корольки металу в шлаку і виплески $Q_{в.к.в}$ |      4661      |   2,5 |
|                                          |                |       | Теплові втрати $Q_{втр}$                     |      9185      |   4,9 |
| **Всього:** |   **183691** | **100** | **Всього:** |   **188099** | **100** |

Для усунення надлишку тепла на процес розраховують додаткову масу металобрухту:

$$\Delta M_{м.бр} = \frac{\Delta Q}{0.84 \cdot t_{ст} + 54.9}, \text{ кг},$$

**(5.80)**

а для усунення дефіциту можливе використання одного або декількох видів палива:

$$\Delta M_{пал} = \frac{\Delta Q}{Q_{пал}}, \text{ кг},$$

**(5.81)**

де $Q_{пал}$ - кількість тепла, що засвоюється ванною при введенні палива (таблиця 5.16), кДж/кг.

**Таблиця 5.16**

**Кількість тепла, що засвоюється ванною при введенні палива, кДж/кг**

| Карбід кремнію | Карбід кальцію | Антрацит | Піролізована біомаса |
| :------------: | :------------: | :------: | :-------------------: |
|     17000      |     10680      |  32000   |        21500        |

Кількість тепла, що надходить до ванни при введенні палива, складається не лише з теплового ефекту від його згоряння, а й у деяких випадках реакцій продуктів окиснення реагентів палива з компонентами металу і шлаку. Наприклад, одним з продуктів окиснення карбіду кремнію є оксид кремнію, який при ошлакуванні виділяє додаткове тепло.

Наприкінці розрахунку слід навести висновок щодо температури отриманої сталі (більше або нижче заданої), а також рішення автора роботи відносно використання розрахованої коригуючої кількості металевого брухту або палива. У випадку виявлення дефіциту тепла на процес студентам слід розраховувати масу кожного з наведених видів палива, необхідну для одержання сталі із заданою температурою.

Для спрощення розрахунку зміною статей матеріального балансу плавки і хімічного складу сталі при зміні витрати металевого брухту, пов'язаній з коригуючими операціями, можна знехтувати.

